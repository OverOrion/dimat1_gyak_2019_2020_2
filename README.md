# Diszkrét matematika I. gyakorlat (9. csoport, 2019/2020/II. félév)
## Követelmények

### Gyakorlati jegy megszerzése
#### Jelenlét
- A gyakorlatokon való részvétel kötelező, a Hallgatói KövetelményRendszer alapján legfeljebb 3 hiányzás megengedett (kivéve a kivételes, IGAZOLHATÓ orvosi eseteket).
- A gyakorlatokon való részvétel a Canvas felületen kerül rögzítésre.
#### Jegyszerzés módja
- Amennyiben a fenti követelményeknek megfelelt a hallgató, akkor kerül rögzítésre a félév végi jegye, melyet 2 darab (nagy)zárthelyi és 10 darab kiszárthelyi megírásával szerezhet meg.
- A (nagy)zárthelyik egyenként 40-40 pontosak, a kiszárthelyik egyenként 2-2 pontosak, így összesen 40 + 40 + ( 2 × 10 ) = 100 pontot lehet szerezni.
- Az elégséges ( 2 ) jegy feltétele, hogy mindhárom számonkérésen ( a 2 darab nagy- és a 10 darab kiszárthelyin ) a hallgató érje el egyenként a 40-40 %-ot ( azaz a két (nagy)zárthelyin egyenként 16-16, a 10 darab kiszárthelyin összesen 8 pontot kell elérni ).
- A félév során 10 extra pontot lehet szerezni előre meghatározott szorgalmi feladatok elkészítésével, viszont ezek a pontok akkor kerülnek rögzítésre, hogyha mindkettő (nagy)zárthelyin, a kiszárthelyiken elérte a hallgató a minimumpontot, illetve a gyakorlatokon a fent tárgyalt módon megjelent.
- Továbbá, a félév végén ( feltételezhetően a vizsgaidőszak első heteiben ) lesz lehetőség az egyes zárthelyik javítására, a pontos részleteket a későbbiekben közlöm.
#### Ponthatárok
- 00 - 39 pont - elégtelen (1)
- 40 - 54 pont - elégséges (2)
- 55 - 69 pont - közepes   (3)
- 70 - 84 pont - jó        (4)
- 85 -    pont - jeles     (5)
